\versus{Bénedic, ánima mea, \textbf{Dó}mino:~* et ómnia, quæ intra me sunt, nómini \textbf{san}cto \textbf{e}jus.}
\versus{Bénedic, ánima mea, \textbf{Dó}mino:~* et noli oblivísci omnes retributi\textbf{ó}nes \textbf{e}jus.}
\versus{Qui propitiátur ómnibus iniquitátibus \textbf{tu}is:~* qui sanat omnes infirmi\textbf{tá}tes \textbf{tu}as.}
\versus{Qui rédimit de intéritu vitam \textbf{tu}am:~* qui corónat te in misericórdia et mise\textbf{ra}ti\textbf{ó}nibus.}
\versus{Qui replet in bonis desidérium \textbf{tu}um:~* renovábitur ut áquilæ ju\textbf{vén}tus \textbf{tu}a.}
\versus{Fáciens misericórdias \textbf{Dó}minus:~* et judícium ómnibus injúriam \textbf{pa}ti\textbf{én}tibus.}
\versus{Notas fecit vias suas \textbf{Mó}ysi,~* fíliis Israël volun\textbf{tá}tes \textbf{su}as.}
\versus{Miserátor, et miséricors \textbf{Dó}minus:~* longánimis et \textbf{mul}tum mi\textbf{sé}ricors.}
\versus{Non in perpétuum ira\textbf{scé}tur:~* neque in ætérnum \textbf{com}mi\textbf{ná}bitur.}
\versus{Non secúndum peccáta nostra fecit \textbf{no}bis:~* neque secúndum iniquitátes nostras re\textbf{trí}buit \textbf{no}bis.}
\versus{Quóniam secúndum altitúdinem cæli a \textbf{ter}ra:~* corroborávit misericórdiam suam \textbf{su}per ti\textbf{mén}tes se.}
\versus{Quantum distat ortus ab occi\textbf{dén}te:~* longe fecit a nobis iniqui\textbf{tá}tes \textbf{no}stras.}
\versus{Quómodo miserétur pater filiórum,~† misértus est Dóminus timénti\textbf{bus} se:~* quóniam ipse cognóvit fig\textbf{mén}tum \textbf{no}strum.}
\versus{Recordátus est quóniam pulvis sumus:~† homo, sicut fœnum dies \textbf{e}jus,~* tamquam flos agri sic \textbf{ef}flo\textbf{ré}bit.}
\versus{Quóniam spíritus pertransíbit in illo, et non sub\textbf{sí}stet:~* et non cognóscet ámplius \textbf{lo}cum \textbf{su}um.}
\versus{Misericórdia autem Dómini ab æ\textbf{tér}no,~* et usque in ætérnum super ti\textbf{mén}tes \textbf{e}um.}
\versus{Et justítia illíus in fílios fili\textbf{ó}rum,~* his qui servant testa\textbf{mén}tum \textbf{e}jus.}
\versus{Et mémores sunt mandatórum i\textbf{psí}us,~* ad faci\textbf{én}dum \textbf{e}a.}
\versus{Dóminus in cælo parávit sedem \textbf{su}am:~* et regnum ipsíus ómnibus \textbf{do}mi\textbf{ná}bitur.}
\versus{Benedícite Dómino, omnes Angeli ejus:~† poténtes virtúte, faciéntes verbum il\textbf{lí}us,~* ad audiéndam vocem ser\textbf{mó}num \textbf{e}jus.}
\versus{Benedícite Dómino, omnes virtútes \textbf{e}jus:~* minístri ejus, qui fácitis volun\textbf{tá}tem \textbf{e}jus.}
\versus{Benedícite Dómino, ómnia ópera ejus:~† in omni loco dominatiónis \textbf{e}jus,~* bénedic, ánima \textbf{me}a, \textbf{Dó}mino.}
