\versus{Dómine, probásti me, et cogno\textbf{ví}sti me:~* tu cognovísti sessiónem meam, et resurrecti\textbf{ó}nem \textbf{me}am.}
\versus{Intellexísti cogitatiónes meas de \textbf{lon}ge:~* sémitam meam, et funículum meum in\textbf{ve}sti\textbf{gá}sti.}
\versus{Et omnes vias meas prævi\textbf{dí}sti:~* quia non est sermo in \textbf{lin}gua \textbf{me}a.}
\versus{Ecce, Dómine, tu cognovísti ómnia novíssima, et an\textbf{tí}qua:~* tu formásti me, et posuísti super me \textbf{ma}num \textbf{tu}am.}
\versus{Mirábilis facta est sciéntia tua \textbf{ex} me:~* confortáta est, et non póte\textbf{ro} ad \textbf{e}am.}
\versus{Quo ibo a spíritu \textbf{tu}o?~* et quo a fácie \textbf{tu}a \textbf{fú}giam?}
\versus{Si ascéndero in cælum, tu \textbf{il}lic es:~* si descéndero in in\textbf{fér}num, \textbf{a}des.}
\versus{Si súmpsero pennas meas di\textbf{lú}culo,~* et habitávero in ex\textbf{tré}mis \textbf{ma}ris.}
\versus{Etenim illuc manus tua de\textbf{dú}cet me:~* et tenébit me \textbf{déx}tera \textbf{tu}a.}
\versus{Et dixi: Fórsitan ténebræ concul\textbf{cá}bunt me:~* et nox illuminátio mea in de\textbf{lí}ciis \textbf{me}is.}
\versus{Quia ténebræ non obscurabúntur a te,~† et nox sicut dies illumi\textbf{ná}bitur:~* sicut ténebræ ejus, ita et \textbf{lu}men \textbf{e}jus.}
\versus{Quia tu possedísti renes \textbf{me}os:~* suscepísti me de útero \textbf{ma}tris \textbf{me}æ.}
